tes[gentes] del rei don Sancho e mataron muchos dellos e prisierō[prisieron]
muchos e los otros fuyeron y fue presso el rei don Alfonso
En llancada Cerca Carrion. e lleuaronlo presso a burgos
e seyendo presso el rei don Alfonso fablo el conde don perā$
sures[peransures] con doña vrraca e fuesse al rei don sancho a burgos
e dixole como su hermana doña vrraca le ymbiaua a pe$
dir por merced q^{e}[que] soltasse a don Alfonso con tal condicion q^{e}[que]
Entrasse monje En el monesterio de sant fagun. E el rei don
Sancho tuuolo por bien y mandolo soltar. e don Alfonso fue
a tomar el habito En sant fagun mas con miedo q^{e}[que] con otra
deuocion. e seyendo don Alfonso monje ouo consejo con el cō$
de[conde] don peransures e fuyo de noche e fuesse para toledo al rei
alimaimon q^{e}[que] Ay reinaua e recibiolo muy bien el rey alima$
ymon e fizole mucha honrra e diole muy grand algo e mu$
chas donas, e tomo el rei Alimaimon pleito e omenaje de
don Alfonso. E el rei don Alfonso fizo jura A el q^{e}[que] Ambos fue$
ssen leales e ℣daderos[verdaderos] El vno al otro. e fizole el rei Alimai$
mon muy fermossas Cassas En la plaça Suya porq^{e}[porque] morasse a$
partado de los moros el y los christianos q^{e}[que] con el eran e erā[eran]
las cassas otrosi cerca del vergel del rei porq^{e}[porque] tomasse plazer
quando quisiesse. E eran estonce con don Alfonso tres ricos
homes e todos hermanos hombres muy de pro e muy leales
Y eran estos el conde don peransures e don gonçalo ansures
e fernando Ansures. Estos Embiara doña vrraca fernādez[fernandez]
                                                                            con su her
