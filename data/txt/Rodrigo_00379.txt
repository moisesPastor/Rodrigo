los Nauarros y murio en la batalla
el Rei don Sancho de Nauarra.
eL Conde fernand goncalez mando mouer sus hu$
estes contra los Nauarros y entro en su tierra bien
quanto vna Jornada. Y el Rei don sancho de Nauarra
quando oyo dezir q^{e}[que] el conde fernand goncalez le entraua por
la tierra Ayunto toda su gente y fuesse para vn lugar q^{e}[que] dizen
el yra degollado q^{e}[que] es en Valpiri. Y el conde como Auia gran
sabor de vengarse de los Nauarros non quiso attender plazos
luengos mas luego paro sus hazes y el Rei otrosi las suyas
y fueron luego los castellanos a ferir En los Nauarros e
fue alli la fazienda muy ferida y murieron muchos del vn
cabo e del otro. Y tam grande era la priessa del lidiar e
tam de coraçon lo Auian todos q^{e}[que] muy lexos oyan los gol$
pes de las espadas e de las hastas de las lanças q^{e}[que] q^{e}bra$
uan[quebrauan]. E el conde Auia muy grand sabor de fallarse con el
Rei e Andaualo buscando y el rei otrosi del, e conoscie$
ronse en las Armas. E desi fueronse ferir el vno al otro
a todo correr de los cauallos e dieronse tales golpes que
las cuchillas de las lanças les pasaron por los cuerpos del
vn cabo al otro y cayo luego el rei en tierra muerto de A$
quella ferida e otrosi cayo el conde En tierra Ca tenia ma$
la lançada y non Auia Ay quien lo Acorriesse. E quādo[quando]
los Castellanos non vieron a su señor fueron En muy
                                                                          grand
