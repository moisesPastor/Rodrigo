cion del señor En Nueuecientos y ocho Años y el ymperio
de Luis en Nueue. Ymbio el conde fernand goncalez sus cartas
por toda Castilla q^{e}[que] fuessen todos con el caualleros y peones //
fasta en tercero dia. E desque ouo su poder Ayuntado ymbio
vn su cauallero al Rei don Sancho de Nauarra A dezirle q^{e}[que]
si le queria Enmendar los tuertos q^{e}[que] Auia fecho a los caste$
llanos si non q^{e}[que] lo ymbiaua a desafiar. E castigo al cauallero
y Auisole en su poridad de todo lo que le Auia de dezir de pala$
bra y le mostrasse quantas querellas auia del. El cauallero
fuesse luego para Nauarra. E assi como entro al rei besole
la mano e dixole señor mandadero so del conde fernand gō$
çalez[gonçalez] y embiauos a dezir q^{e}[que] ha grand querella de uos porq^{e}[porque]
fezistes mucho mal En Castilla grand tiempo ha, en corre$
lla dos vegadas y tres al Año. e por fazerles mayor mal pu$
sistes vrā[vuestra] Amistad con los moros. E aun dize que le fezis$
tes otro grand tuerto q^{e}[que] mientra el fue Acorrer a estrema$
dura q^{e}[que] le entrastes En la tierra y le fezistes ay gran daño
y embiauos a dezir q^{e}[que] si le queredes Enmendar estas quere$
llas q^{e}[que] ha de uos y mejorargelas assi como fuere derecho que
vos lo gradescera e q^{e}[que] faredes en ello vrā[vuestra] bondad e mesura
E si non lo quisierdes fazer ymbiauos desafiar. E quando
el cauallero ouo Acabado de dezir Su Razon dixole el rey
don Sancho Assi. Amigo yd dezid al conde que le non mejo$
raran Ninguna cossa de quanto el me ymbia a dezir. Mas q^{e}[que]
