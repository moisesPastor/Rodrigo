puso Ay pobladores e poblo a sant pedro de fuera como //
por Arrabal. E vn dia Entro el rei Alimaimon a la huer$
ta q^{e}[que] dizen del rei e fue con el don Alfonso y andando fol$
gando por la huerta assentaronsse En vn vergel e compa$
ñia de moros Enderredor. E cato el rei Alimaimon A la cib$
dad de toledo como estaua assentada y como era fuerte e
començo a pensar si Auia cossa porque se pudiesse perder e
don Alfonso echarase so vn Arbol como si ouiesse talante
de dormir e fizosse q^{e}[que] dormia. e el rei pregunto a los moros
lo que pensaua si Auia cossa porque se pudiesse perder toledo
e dixole vn moro, non a cossa porque se pueda perder toledo
sino vna e dixole el rei q^{e}[que] le dixesse qual e el moro dixo
q^{e}[que] si le talassen los panes y las viñas por siete años continuos
q^{e}[que] con fambre se daria. e don Alfonso q^{e}[que] fazia q^{e}[que] dormia gano
e guardo bien esta palabra en su coraçon. E vn dia otrosi se$
yendo don Alfonso cerca del rei Alimaimon en su solaz comē$
çaron[començaron] los Cabellos de la Cabeça de don Alfonso A alçarsele to$
dos quasi despeluznados. Y el rei Alimaimon començoselos a
allanar con su mano, e quanto mas ge los allanaua tanto mas
se le Alçauan. E los moros sabios consejaron al rei Alimaimō[Alimaimon]
q^{e}[que] matasse al rei don Alfonso ca aquel Alboroço de los cabellos
daua A Entender q^{e}[que] don Alfonso auia de ser señor de toledo. e
el rei Alimaimon non le quiso quebrantar la jura e postura q^{e}[que]
pusiera con don Alfonso, mas ymbio por el y fizole Jurar que
                                                                                nunca en
